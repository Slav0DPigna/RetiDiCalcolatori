Si vuole realizzare un'applicazione di rete in Java per gestire delle lotterie online.
Il sistema è composto da un Banco e da un Client. 
Ogni Lotteria è caratterizzata da un nome univoco. 
Per partecipare a una lotteria, ogni Client acquista uno o più biglietti dal Banco.
Ogni Biglietto è caratterizzato dal nome della lotteria e da un numero casuale univoco
tra 1 e un 10.000 (non possono esistere due biglietti con lo stesso numero). 
Il Banco svolge il ruolo di coordinatore delle lotterie. In particolare: 
riceve sulla porta TCP 3000 una richiesta contenente il nome della lotteria e il numero di biglietti 
che il Client vuole acquistare.
Dopo aver verificato la disponibilità di biglietti per quella lotteria,
restituisce una lista di oggetti di tipo Biglietto. 
Dal momento in cui viene creata una lotteria, è possibile acquistarne
i biglietti per un tempo massimo di 60 minuti. 
Scaduto questo tempo, oppure se tutti i biglietti a disposizione sono stati venduti, 
il Banco rifiuta le richieste di acquisto biglietti 
restituendo un biglietto "nullo" caratterizzato dal numero zero. 
Conclusa la fase di vendita dei biglietti il Banco estrae un numero in modo casuale
per determinare il vincitore della lotteria e lo comunica in broadcast
sul gruppo caratterizzato dall'indirizzo 230.0.0.1 e dalla porta 4000. 
Il datagramma inviato conterrà il nome della lotteria e il numero del biglietto vincente. 
Il Banco dovrà essere in grado di gestire più lotterie contemporaneamente. 
Si realizzino una classe Banco e una classe Client che implementino le funzionalità sopra descritte.
Inoltre, si realizzino due main: 
1)il primo main crea e avvia il Banco (con hostname lotterie.unical.it), che avvia alcune lotterie;
2) il secondo main crea e avvia un Client che si collega
 al Banco per acquistare dei biglietti e attende l'esito della lotteria.
