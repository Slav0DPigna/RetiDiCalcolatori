Esercizio 2
Si deve realizzare in Java un’applicazione di rete per la raccolta di dati da una rete di sensori
distribuiti su un territorio. Il sistema è composto da tre tipologie di nodi:
    • n nodi Sensori, caratterizzati da un id univoco, i quali inviano a intervalli di tempo prefissati
      un oggetto di tipo Misura contenente l'ID del sensore, il valore misurato (un double)
      e il timestamp in cui la misura è stata acquisita.
    • k nodi Client, che richiedono al server informazioni sui dati raccolti dai sensori.
    • 1 nodo Server, che raccoglie i dati dai sensori e gestisce le richieste dei client.
Il Server espone i seguenti servizi mediante:
    • Socket TCP sulla porta 3000: riceve da un client una stringa contenente l’id di un sensore.
      Restituisce sullo stesso socket un oggetto di tipo Misura contenente l'id del sensore,
      il valore misurato (un double) e il timestamp in cui la misura è stata acquisita.
    • Socket UDP sulla porta 4000: riceve da un sensore un oggetto Misura e provvede a memorizzarlo
      in un’apposita struttura dati. Ogni sensore, in particolare, invia una misura al server ogni 5 minuti.
    • Un sensore viene considerato non funzionante se non ha inviato alcuna misura negli ultimi 10 minuti.
      In questo caso, il Server invia, un messaggio sul gruppo multicast
      caratterizzato dalla porta 5000 e dall'indirizzo 230.0.0.1.
      Il messaggio conterrà gli ID dei sensori non funzionanti.

È richiesto di gestire le connessioni multiple da parte del Server.
Si realizzino le classi che implementino le funzionalità sopra descritte.
Inoltre, si realizzino due main:
1) il primo main crea e avvia il Server;
2)il secondo main crea e avvia un Client che si collega al Server un servizio.
